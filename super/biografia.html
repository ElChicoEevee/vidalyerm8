<!DOCTYPE HTML>
<html>
<body align="center" style="color:White;background-image: url('img/background.jpg');">
<h1 style="background-color:Orange;">Biografia</h1>
<p style="background-color:DodgerBlue;">
<strong>Superman</strong> és un personatge de ficció de còmic i un superheroi de l'editorial DC Comics. La primera aparició de <strong>Superman</strong> fou a la revista <strong>Action Comics</strong> número 1, publicat el 18 d'abril de 1938 (amb data de portada juny del 1938). Amb el temps es convertí en un dels superherois més populars del món del còmic, i en una icona de la cultura pop.
<br><br>
<strong>Superman</strong> fou creat per <strong>Joe Shuster</strong> i <strong>Jerry Siegel</strong>, i ha aparegut en bastants serials de ràdio, televisió i cinema. En la seva versió actual, publicada per DC Comics, <strong>Superman</strong> nasqué en el llunyà <strong>planeta de Kriptó</strong>, sota el nom de Kal-El. Essent un nadó, fou enviat a la Terra pels seus pares just abans de la desintegració del seu planeta. La nau en la qual viatjava aterrà als afores del poble fictici de <strong>Smallville</strong>, a l'estat de <strong>Kansas</strong>. El nadó fou adoptat per la <strong>família Kent, Jonathan Kent i Martha Kent</strong> i li posaren el nom de <strong>Clark Kent</strong>. En créixer, Clark descobreix que posseeix poders sobrehumans, com ara una força extraordinària, una gran velocitat, la facultat de volar, de provocar ignició amb la vista o veure a través d'objectes, una afinadíssima oïda...
<br><br>
Secretament,Clark utilitza la disfressa de <strong>Superman</strong> fent ús dels seus poders per lluitar per la veritat i la justícia. En la seva identitat civil, Clark és el reporter del diari <strong>Daily Planet</strong> de la ciutat de <strong>Metròpolis</strong>. Els orígens, habilitats i relacions interpersonals del personatge de <strong>Superman</strong> han canviat al llarg dels anys, a mesura que diferents autors n'han creat històries. Aquests canvis s'han degut a la voluntat dels autors d'adaptar-lo a la cultura popular segons evolucionava.
<br><br>
Font:<a href="https://ca.wikipedia.org/wiki/<strong>Superman</strong>" target="_blank">Wikipedia</a>
</body>
</html>