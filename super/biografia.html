<!DOCTYPE HTML>
<html>
<body style="color:White;background-image: url('img/background.jpg');">
<h1 style="background-color:Orange;">Biografia</h1>
<p style="background-color:DodgerBlue;">
Superman és un personatge de ficció de còmic i un superheroi de l'editorial DC Comics. La primera aparició de Superman fou a la revista Action Comics número 1, publicat el 18 d'abril de 1938 (amb data de portada juny del 1938). Amb el temps es convertí en un dels superherois més populars del món del còmic, i en una icona de la cultura pop.
<br><br>
Superman fou creat per Joe Shuster i Jerry Siegel, i ha aparegut en bastants serials de ràdio, televisió i cinema. En la seva versió actual, publicada per DC Comics, Superman nasqué en el llunyà planeta de Kriptó, sota el nom de Kal-El. Essent un nadó, fou enviat a la Terra pels seus pares just abans de la desintegració del seu planeta. La nau en la qual viatjava aterrà als afores del poble fictici de Smallville, a l'estat de Kansas. El nadó fou adoptat per la família Kent, Jonathan Kent i Martha Kent i li posaren el nom de Clark Kent. En créixer, Clark descobreix que posseeix poders sobrehumans, com ara una força extraordinària, una gran velocitat, la facultat de volar, de provocar ignició amb la vista o veure a través d'objectes, una afinadíssima oïda...
<br><br>
Secretament, Clark utilitza la disfressa de Superman fent ús dels seus poders per lluitar per la veritat i la justícia. En la seva identitat civil, Clark és el reporter del diari Daily Planet de la ciutat de Metròpolis. Els orígens, habilitats i relacions interpersonals del personatge de Superman han canviat al llarg dels anys, a mesura que diferents autors n'han creat històries. Aquests canvis s'han degut a la voluntat dels autors d'adaptar-lo a la cultura popular segons evolucionava.
<br><br>
Font:<a href="https://ca.wikipedia.org/wiki/Superman" target="_blank">Wikipedia</a>
</body>
</html>